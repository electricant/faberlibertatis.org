/*
title: Aiutaci
description: aiuta o diventa socio
author: Paolo, Flavio, l'Associazione tutta
*/
# Aiutaci
Ti piacciono le [nostre idee](/documenti/manifesto) e desideri aiutare
l'Associazione di Promozione Sociale Faber Libertatis? Puoi farlo, in molti modi
diversi!

## Diventa nostro volontario
Non è necessario essere un grande esperto di informatica per poter partecipare 
ai nostri progetti, ma basta aver voglia di fare, di imparare, essere con la
mente aperta e aver la coscienza dell'importanza che l'informatica (o la sua
assenza) ha per poter vivere pienamente una vita moderna.

Se desideri contribuire concretamente alle attività dell'Associazione di
Promozione "Faber Libertatis" puoi farlo innanzitutto mettendoti in contatto
con gli altri partecipanti utilizzando la [lista di discussione "faber"](http://lists.faberlibertatis.org/mailman/listinfo/faber).
Se preferisci interagire in tempo reale puoi ricorrere invece ad
[IRC](/contatti).

Il passo successivo è quello di venirci a trovare presso la sua sede. Se quello
che facciamo ti ispira l'ulteriore passo è di divenire socio dell'Associazione
di Promozione Sociale "Faber Libertatis".
Per farlo, si devono accettare i termini dello [Statuto dell'Associazione](/documenti/statuto),
compilare l'opportuno [modulo di ammissione](/documenti/modulo_ammissione) e
quindi consegnarlo, a mano oppure inviarlo in sede, pagando entro i termini
indicati la quota associativa.

Puoi inoltre partecipare agli incontri presso le [nostre sedi](/contatti), sia a
Padova che a Venezia e in ogni altro luogo dove attiveremo un laboratorio
informatico, oppure incontrarci durante una delle nostre manifestazioni:
conoscerci dal vivo è sempre la cosa migliore, perché così potrai sentire dalla 
nostra viva voce cosa facciamo e perché!

## Promuovi un'iniziativa
Se conosci qualche situazione in cui sembra proprio che l'intervento del Faber
sarebbe utile, puoi farti promotore di un nuovo progetto: l'Associazione è
sempre disponibile a dare supporto, consigli, o ad accogliere nuove idee e modi
di procedere.

Quando c'e' la voglia di fare qualcosa, gli altri ostacoli si superano!
[Mettiti in contatto con noi](/contatti)

## Fai conoscere le nostre iniziative
Anche solo parlare dei problemi del digital divide, degli sprechi nel mondo
dell'informatica, dei modi per evitarli, magari risparmiando pure, è
un'attivita' che puoi svolgere nel tuo ambito, qualunque esso sia!

## Fornitura di materiale
Se conosci delle organizzazioni od enti che dismettono materiale informatico, 
pensa a come potrebbe essere utilizzato! Se proprio non sai come potrebbe
essere impiegato, chiedici se abbiamo dei progetti in corso che ne hanno
bisogno!

**ATTENZIONE!** Il materiale informatico deve essere funzionante e di qualità
superiori ai limiti minimi sotto i quali riteniamo non sia utilizzabile (vedi i
[requisiti minimi per il recupero di materiale
informatico](/documenti/requisiti_minimi_recupero)).

Si segnala inoltre che per grossi quantitativi di materiale, l'Associazione
potrebbe richiedere al donatore un contributo per sostenere le spese correlate
al recupero, e in ogni modo grossi quantitativi verranno ritirati solo in
abbinamento a progetti ben definiti ... purtroppo non abbiamo magazzini, e 
comunque, immagazzinare materiale elettronico, significa solo lasciarlo lì ad
invecchiare. Noi vogliamo che il materiale continui ad essere usato!

Se hai del materiale informatico che ritieni possa esserci utile,
[contattaci](/contatti)!

## Contributi economici
L'Associazione di Promozione Sociale Faber Libertatis non ha fini di lucro e
sopravvive esclusivamente grazie al contributo dei soci e dei sostenitori.

Se consideri valido il nostro lavoro e le nostre finalità considera di
effettuare una donazione. Le nostre coordinate bancarie si trovano in fondo alla
pagina dei [contatti](/contatti). La causale è: **Elargizione liberale**.
