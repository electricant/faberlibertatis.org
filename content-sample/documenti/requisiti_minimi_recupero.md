/*
Title: Requisiti minimi per il recupero di materiale informatico
Author: APS Faber Libertatis
Date: 16/06/2015
*/
# Recupero materiale informatico
L'Associazione riceve spesso offerte di materiale, ma altrettanto spesso è
costretta a rifiutare quanto ci viene offerto perché inutilizzabile
concretamente nei nostri progetti. Ricordiamo che lo scopo dell'Associazione
è quello di donare i PC recuperati e non di riciclare rifiuti elettronici.

Sono stati pertanto definiti dei requisiti minimi per il materiale informatico
da recuperare, che prima di tutto **deve essere funzionante**!

### Tipologia di  materiale
Accettiamo la seguente tipologia di materiali:

 * computer completi;
 * portatili;
 * monitor solo piatti (LCD), **non si accettano monitor a tubo catodico (CRT)**

Materiale d'altro genere (computer Apple, componentistica sciolta,
materiale di consumo, fotocopiatrici, stampanti, scanner e fax) può essere
valutato di volta in volta, pur sempre con il prerequisito fondamentale del
**FUNZIONAMENTO** del materiale.

### Caratteristiche minime
Di seguito trovate un dettaglio delle caratteristiche _minime_ che richiediamo 
per le varie tipologie di materiale:

 * Computer:
	* Processore: Pentium IV (dual core)
	* RAM: 1 GB
	* Disco: 80 GB (possibilmente SATA)

 * Monitor solo LCD

## Quanta roba! Non ci capisco niente!
Se non si è esperti d'informatica, potrebbe anche essere che vi siano difficoltà
a determinare i vari dati essenziali dell'hardware da donare.

Per quanto riguarda un computer (fisso o portatile che sia) può essere
sufficiente indicare almeno l'anno di acquisto, perché ad annate diverse
corrispondono computer di tipologia diversa.

Per tutto il restante materiale può bastare l'indicazione del modello, riportato
nel modo il più esatto possibile, in quanto da questo poi si dovrebbe con una
certa facilità risalire alle sue caratteristiche.

### Per ulteriori informazioni
Per ulteriori informazioni o per eventuale fornitura di materiale di tipologia
diversa da quanto richiesto è possibile inviare un'e-mail a:
[info@faberlibertatis.org](mailto:info@faberlibertatis.org).