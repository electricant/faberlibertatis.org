/*
Title: Statuto
Author: APS Faber Libertatis
Date: 16/06/2015
*/
# Statuto dell'A.P.S. Faber Libertatis

### Articolo 1 - Denominazione sede
E' costituita, nel rispetto del Codice Civile e della normativa in materia,
l'Associazione di promozione sociale, ai sensi della L. 383/2000, denominata:
"Faber Libertatis" con sede legale in via Santa Rita 3 - presso la Parrocchia di
Santa Rita - 35126 Padova.

Il trasferimento della sede legale non comporta modifica statutaria, ma
l'obbligo di comunicazione agli uffici competenti.

### Articolo 2 - Finalità
La Associazione è apartitica, aconfessionale, non ha fini di lucro, è ispirata
ai principi di democraza e svolge attività di promozione e utilità sociale.

I proventi delle attività non possono, in nessun caso, essere divisi tra i Soci,
anche in forma indiretta.

Le finalità che la Associazione si propone sono in particolare:
 * Promuovere l'accesso alle tecnologie informatiche da parte di chi ne è
   escluso per motivi economici, sociali, culturali od anagrafici, sia esso
   cittadino italiano o straniero, residente in Italia o in altra nazione;

 * Incentivare il recupero ed il ripristino di hardware in disuso o disponibile
   a basso costo;

 * Promuovere e diffondere l'utilizzo di software per calcolatori elettronici,
   di seguito chiamato Software Libero, rilasciato con licenza GNU GPL, LGPL o
   FDL redatte dalla Free Software Foundation, oppure con licenza dichiarata
   dalla Free Software Foundation compatibile con queste, oppure con licenza che
   risulti libera secondo linee guida deliberate dall'assemblea dei Soci e
   riportate nel Regolamento Attuativo;
 
 * Diffondere l'utilizzo consapevole degli strumenti informatici mediante una
   corretta alfabetizzazione informatica;

 * Educare alla conoscenza degli sutrumenti informatici, hardware e software;

 * Promuovere l'accessibilità del software libero mediante lo sviluppo di nuovo
   software libero, la manutenzione di quello esistente e la traduzione in
   Italiano od altre lingue della documentazione e del software stesso;

 * Diffondere la conoscenza dei problemi ecologici, sociali, culturali ed
   economici derivanti da un utilizzo improprio o disuguale delle tecnologie
   informatiche e contribuire alla loro risoluzione.

La Associazione non può svolgere attività diverse da quelle sopra indicate ad
eccezione di quelle ad esse estremamente connesse o di quelle accessorie a
quelle statutarie in quanto integrative delle stesse.

La Associazione, al fine di assicurare il più completo conseguimento delle
proprie finalità statutarie, può colaborare, coordinandosi e/o consorziandosi
con altre associazioni, enti ed istituzioni di carattere pubblico o privato la
cui attività sia coerente con le finalità dell'Associazione.

La Associazione si impegna, per le proprie attività, software rilasciato sotto
licienze ritenute non libere, salvo quando questo si renda necessari per predisporre l'hardware all'utilizzo di sfotware libero.

### Articolo 3 - Soci
Sono ammessi all'Associazione tutte le persone fisiche che ne condividono gli
scopi e accettano il presente statuto e l'eventuale regolamento interno.

L'organo competente a deliberare sulle domande di ammissione è l'Assemblea.
Il dinego va motivato. Il richiedente nella domanda di ammissione le proprie
complete generalità impegnandosi a versare la quota associativa.

Ci sono tre categorie di soci:
 * Ordinari (versano la quota di iscrizione annulamente stabilita
   dal'assemblea);

 * Sostenitori (oltre alla quota ordinaria, eerogano contribuzione volontaria
   straordinaria);

 * Benemeriti (persone nominate tali da'Assemblea per meriti particolari
   acquisiti a favore dell'Associazione).

Non è ammessa la categoria di soci temporanei. La quota associativa è
intrasmissibile.

### Articolo 4 - Diritti e doveri dei soci
I soci hanno diritto di eleggere gli organi sociali e di essere eletti negli
stessi. Essi hanno diritto di essere informati sulle attivita dell'Associazione
e di essere rimborsati nelle spese effettivamente sostenute nello svolgimento
dell'attività prestata.

I soci devono versare nei termini la quota sociale e rispettare il presente
statuto e l'eventuale regolamento interno. Gli aderenti svolgeranno la propria
attività nell'associazione prevalentemente in modo personale, volontario e
gratuito, senza fini di lucro anche indiretto, in ragione della disponibilità
personale.

### Articolo 5 - Recesso ed esclusione del socio
* Il socio può recedere dall'associazione mediante comunicazione scritta all'Assemblea. 
* Il socio che contravviene ai doveri stabiliti dallo statuto può essere escluso dall'Associazione. 
* L'esclusione è deliberata dall'Assemblea con voto segreto e dopo avere ascoltato le giustificazioni dell'interessato. 

### Articolo 6 - Organi sociali
Gli organi dell'associazione sono:
 * l'Assemblea dei Soci; 
 * il Consiglio Direttivo; 
 * il Presidente. 
Tutte le cariche sociali sono assunte e assolte a totale titolo gratuito.

### Articolo 7 - Assemblea dei soci
L’Assemblea è l’organo sovrano dell’associazione ed è composta da tutti i soci. 
E' convocata almeno una volta all'anno dal Presidente dell'associazione o da chi
ne fa le veci mediante avviso scritto da inviare almeno 10 giorni prima di 
quello fissato per l’adunanza e contenente l'ordine del giorno dei lavori. 
L'Assemblea è inoltre convocata a richiesta di almeno un decimo dei soci o
quando il Consiglio direttivo lo ritiene necessario. 

L'Assemblea può essere ordinaria o straordinaria. E' straordinaria quella 
convocata per la modifica dello statuto e lo scioglimento dell'associazione. 
E' ordinaria in tutti gli altri casi. 

### Articolo 8 - Compiti dell'Assemblea
L'assemblea deve:
 * approvare il rendiconto conto consuntivo e preventivo; 
 * fissare l'importo della quota sociale annuale; 
 * determinare le linee generali programmatiche dell'attività dell'associazione; * approvare l'eventuale regolamento interno;
 * deliberare in via definitiva sulle domande di nuove adesioni e sulla
   esclusione dei soci; 
 * eleggere il Presidente e il Consiglio Direttivo; 
 * deliberare su quant'altro demandatole per legge o per statuto, o sottoposto
   al suo esame dal Consiglio direttivo. 

### Articolo 9 - Validità delle Assemblee
L'assemblea ordinaria è regolarmente costituita in prima convocazione se è
presente la maggioranza degli iscritti aventi diritto di voto; in seconda
convocazione, da tenersi anche nello stesso giorno, qualunque sia il numero dei
presenti, in proprio o in delega. 

Non è ammessa più di una delega per ciascun aderente. 

Le deliberazioni dell'assemblea ordinaria vengono prese a maggioranza dei
presenti e rappresentati per delega, sono espresse con voto palese tranne quelle
riguardanti le persone e la qualità delle persone (o quando l'Assemblea lo ritenga opportuno). 

L'assemblea straordinaria approva eventuali modifiche allo statuto con la 
presenza di 2/3 dei soci e con decisione deliberata a maggioranza dei presenti; 
scioglie l’associazione e ne devolve il patrimonio col voto favorevole di 3/4 
dei soci.

### Articolo 10 - Verbalizzazioni
Le discussioni e le deliberazioni dell'assemblea sono riassunte in un verbale
redatto da un componente dell'assemblea appositamente nominato e sottoscritto
dal presidente. 

Ogni socio ha diritto di consultare il verbale e di trarne copia. 

### Articolo 11 - Consiglio direttivo
Il consiglio direttivo è composto da numero 5 membri eletti dall'assemblea tra
i propri componenti. 

Il consiglio direttivo è validamente costituito quando è presente la maggioranza
dei componenti. 

Il Consiglio direttivo compie tutti gli atti di ordinaria e straordinaria
amministrazione non espressamente demandati all'Assemblea; redige e presenta
all'assemblea il rapporto annuale sull'attività dell'associazione, il rendiconto
consuntivo e preventivo. 

### Articolo 12 - Presidente
Il Presidente ha la legale rappresentanza dell'Associazione, presiede il
consiglio direttivo e l'Assemblea; convoca l'Assemblea dei soci e il consiglio
direttivo, sia in caso di convocazione ordinaria che straordinaria.

### Articolo 13 - Risorse economiche
Le risorse economiche dell'organizzazione sono costituite da:
 * contributi e quote associative; 
 * donazioni e lasciti; 
 * ogni altro tipo di entrate ammesse ai sensi della L.383/2000. 

L'associazione ha l'obbligo di impiegare gli utili o gli avanzi di gestione per
la realizzazione delle attività istituzionali e di quelle ad esse direttamente
connesse. 

L'associazione ha il divieto di distribuire, anche in modo indiretto, utili e
avanzi di gestione nonché fondi, riserve o capitale durante la vita
dell'organizzazione, a meno che la destinazione o la distribuzione non siano
imposte per legge o siano effettuate a favore di altre organizzazioni che per 
legge, statuto o regolamento fanno parte della medesima ed unitaria struttura.
 
### Articolo 14 - Rendiconto economico/finanziario
Il rendiconto economico-finanziario dell'associazione è annuale e decorre dal 
primo gennaio di ogni anno. Il conto consuntivo contiene tutte le entrate e le 
spese sostenute relative all'anno trascorso. Il conto preventivo contiene le 
previsioni di spesa e di entrata per l'esercizio annuale successivo.
 
Il rendiconto economico-finanziario è predisposto dal Consiglio direttivo e
approvato dall'assemblea generale ordinaria con le maggioranze previste dal
presente statuto, depositato presso la sede dell'associazione almeno 20 gg.
prima dell'assemblea e può essere consultato da ogni associato. 

Il conto consuntivo dev'essere approvato entro il 30 aprile dell'anno successivo
alla chiusura dell'esercizio sociale. 

### Articolo 15 - Scioglimento e devoluzione del partimonio
L'eventuale scioglimento dell'Associazione sarà deciso soltanto dall'assemblea
con le modalità di cui all'art. 9 ed in tal caso, il patrimonio, dopo la
liquidazione, sarà devoluto a finalità di utilità sociale. 

### Articolo 16 - Disposizioni finali
Per tutto ciò che non è espressamente previsto dal presente statuto si applicano
le disposizioni previste dal codice civile e delle leggi vigenti in materia.

