/*
Title: Home
Description: Associazione Faber Libertatis - informatica libera, informatica etica
Author: Paolo, Flavio, Associazione Faber Libertatis
*/

## Chi siamo
L'associazione di promozione sociale Faber Libertatis è un'associazione
apartitica, aconfessionale e senza fini di lucro che opera nell'ambito
dell'informatica e del [Software Libero](http://www.gnu.org/philosophy/free-sw.it.html).

Le idee fondamentali che formano la base teorica dell'attività sono presentate
nel nostro [manifesto](/documenti/manifesto) e nello
[statuto](/documenti/statuto).

L'Associazione propone una via socialmente ed ecologicamente sostenibile alla
diffusione dell'informatica libera, aiutando a colmare il divario digitale:
recuperiamo computer usati, gli doniamo nuova vita con software libero e li
utilizziamo in vari progetti di utilità sociale, sia in Italia che nei Paesi in
Via di Sviluppo. L'obbiettivo che ci poniamo è quello di fornire conoscenza e
coscienza nella tecnologia dell'informazione.

L'Associazione organizza anche attività divulgativa sui temi del Software 
Libero e di GNU/Linux, nonché su argomenti di carattere sociale quali il
divario digitale ed il consumo critico.

Per maggiori dettagli visita la pagina delle nostre [attività](/cosa_facciamo).

[Consiglio Direttivo](/documenti/consiglio)

L'Associazione è iscritta al [Registro del Comune di Padova delle associazioni
e delle cooperative sociali, al n.1568](http://www.padovanet.it/nonprofit/ricerca.php?id=1568)
e all'[Albo del Comune di Venezia delle associazioni, al n.2610](http://www2.comune.venezia.it/associazioni/).

## Eventi recenti:
<div id="recent_events"></div>
[Vedi tutti gli eventi](/tutti_gli_eventi)

## Partecipa
Faber Libertatis si concretizza in un gruppo di amici con competenze in vari
settori, a disposizione nelle zone di Padova, Venezia, e oltre, per condividere
il proprio sapere con chi desidera aiutare a costruire, grazie all'informatica,
una società migliore. L'associazione è composta da persone con esperienze e
formazioni diverse, non necessariamente informatiche. Quindi non è richiesto
essere grandi esperti per [dare una mano](/aiutaci)... Basta avere voglia di
fare!

Per seguire più da vicino le nostre iniziative iscriviti alla
[lista di discussione](http://lists.faberlibertatis.org/mailman/listinfo/faber)
(non intaseremo la tua casella e-mail, promesso. Questa lista è un posto dove i
soci e gli interessati discutono dei progetti e di argomenti vicini alle 
finalità dell'Associazione).

Per ulteriori informazioni o per venirci a trovare nelle nostre sedi visita la 
pagina dei [contatti](/contatti).

Infine, è possibile darci contributi sia economici che materiali: per dettagli,
si veda la pagina su [come aiutarci](/aiutaci) a conseguire i nostri scopi
statutari.
